# Monument (If it Bleeds It Leads) #  
**anno — 2006**   
**designer — Caleb Larsen**    

![Monument](https://i.imgur.com/THO5U9Q.jpg)

### what’s — ###

Il progetto è un’installazione cinetica che in tempo reale rappresenta fisicamente, mediante delle palline gialle, il numero di morti riportati nei giornali inglesi.

### how does it work — ###
Sul soffitto di una stanza è sospeso un contenitore in metacrilato trasparente colmo di palline gialle (quelle delle pistole ad aria compressa). Usando un software personalizzato, vengono analizzati i titoli delle notizie provenienti da 4.500 diverse fonti di notizie (appoggiandosi al servizio Google News) di tutto il mondo. Ogni minuto si ricerca il termine "kill" e per trovare un dato significativo stabilisce confronti con altri titoli delle ultime 24 ore cercando somiglianze, per evitare notizie multiple. Avvenuto il riconoscimento il dispositivo rilascia una pallina gialla, che corrisponde dunque ad una persona uccisa. Circa 20.000 palline cadono ogni mese e si accumulano sul pavimento della galleria.
[+](http://caleblarsen.com/monument/)
[+](http://classic.rhizome.org/profile/caleblarsen/)

### how does it mean — ###
Le palline sono lanciate con ferocia, e si sbattono contro le pareti come se non ci fosse stata giustizia per queste vittime, in una stanza che diventa cimitero, luogo della memoria. La scelta del giallo, probabilmente si riconduce al classico colore che viene associato al genere legato al crimine. L’installazione fa riflettere sul numero delle persone che ogni giorno muoiono e allo stesso tempo vengono dimenticate. Le palline utilizzate sono quelle del soft air, ma in questo caso, a differenza del gioco che simula il combattimento, le palline sono realmente persone morte.
Inoltre un’altra interpretazione può essere che ognuno di noi, davanti alla morte è uguale, e per questo tutte le palline sono uguali. Le palline sono anche disposte in maniera casuale e formano un cosmo in continua evoluzione che in qualche modo esprimere la dimensione immensa della morte, fardello dell'uomo. Immaginandosi di fronte all'installazione si desidera vedere la pallina cadere (metafora del fascino delle notizie sanguinose), ma quando questo avviene, la realizzazione della morte ti colpisce in modo personale e nauseante.

### what if — ###
Sarebbe interessante differenziare le palline colorandole con diverse tonalità rappresentati il colore della pelle. In questo modo, forse, sarebbe più evidente l'associazione pallina - vittima e potrebbe aprire ad altre riflessioni.
Considerando la dimensione fisica dell'installazione mi sarebbe piaciuto che ci fosse stata una webcam in modo da vedere la sala dell'installazione mediante da remoto, (es. collegandosi ad una pagina web) accompagnata da un breve testo che si incrementa progressivamente con Nome Cognome, e ora di reperimento del dato.
